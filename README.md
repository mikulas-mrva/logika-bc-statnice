#  Na některé základní pojmy a znalosti může dojít při kterékoliv otázce z kteréhokoliv předmětu, například: tautologie, splnitelná (výroková) formule, logicky platná formule, vyplývání, disjunktivní a konjunktivní normální forma, prenexní normální forma, věta o dedukci, axiomatická teorie, model, rekurzívně spočetné a rekurzívní množiny a Postova věta, pojem funkce, relace a vlastnosti relací, grupa, okruh, ordinální a kardinální čísla.

# Okruhy

## Logika
* Syntax a sémantika, logické kalkuly a jejich vlastnosti
* Věta o kompaktnosti a její důsledky, axiomatizovatelné a konečně axiomatizovatelné třídy struktur
* Vlastnosti axiomatických teorií: bezespornost, úplnost, rozhodnutelnost, konečná axiomatizovatelnost, rekurzívní axiomatizovatelnost; vztahy mezi nimi
* Eliminace kvantifikátorů, definovatelné množiny
* Robinsonova a Peanova aritmetika: modely, ekvivalentní axiomatizace, S-úplnost; společné vlastnosti a vlastnosti, kterými se obě teorie liší
* Definovatelné množiny ve struktuře N přirozených čísel; slabá varianta První Gödelovy věty jako důsledek faktu, že Th(N) je nearitmetická množina
* S-korektní teorie, První Gödelova věta a její strukturální důkaz
* Rosserova věta: znění, porovnání s První Gödelovou větou, myšlenka důkazu
* Věta o autoreferenci, klasický důkaz První Gödelovy věty
* Druhá Gödelova věta, význam, Hilbertův program; Löbovy podmínky pro dokazatelnost
* Intuicionistická logika, její kripkovská sémantika a kalkuly, vztah k logice klasické

## Teorie množin
Požadavky odpovídají skriptům z přednášek teorie množin (první a druhý semestr; jeden soubor), které lze stáhnout na stránce Radka Honzíka v aktuální verzi.

* Axiomy teorie množin (ZFC)
* Cantorova věta, Cantor-Bernsteinova věta
* Věta o počtu reálných čísel (R má stejnou velikost jako potence omega)
* Axiom výběru a jeho ekvivalenty (Princip maximality, Princip dobrého uspořádání)
* Základní vlastnosti ordinálních čísel
* Transfinitní indukce, definice fundovaného univerza rekurzí
* Ordinální aritmetika
* Kardinální čísla a kardinální aritmetika, GCH
* Regulární a singulární kardinály, kofinalita


## Modální logiky
* Kripkovská sémantika, pojem normální modální logiky; definovatelnost a nedefinovatelnost tříd rámců modálními a prvořádovými formulemi - porovnání, příklady (v základním modálním jazyce a temporálním modálním jazyce)
* Pojem morfismu rámců a bisimulace modelů, vlastnosti (zachování platnosti formulí); aplikace v důkazech o nedefinovatelnosti tříd rámců nebo modelů modálními formulemi
* Vztah modální výrokové logiky ke klasické prvořádové logice - standardní překlad, vlastnosti, použití (např. věta o kompaktnosti)
* Kripkovská sémantika, dva typy sémantického důsledku a jejich rozlišení. Silná korektnost hilbertovských kalkulů (logiky K a alespoň jednoho jejího rozšíření)
* Silná úplnost výrokových modálních logik (logika K a alespoň jedno její rozšíření) - kanonický model; příklad modální logiky, která není kompaktní, a tedy silně úplná
* Úplnost pomocí konečného modelu - vlastnost konečných modelů (protipříkladů), rozhodnutelnost (logiky K a alespoň jednoho jejího rozšíření)


viz [Informace na webu katedry](http://logika.ff.cuni.cz/bakalarska-zkouska)
